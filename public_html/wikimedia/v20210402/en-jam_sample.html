<!DOCTYPE HTML PUBLIC "-//W3C//DTD HTML 4.0 Transitional//EN"
"http://www.w3.org/TR/REC-html40/loose.dtd">
<html>
<head>
<title>Untitled Document</title>
<meta http-equiv="Content-Type" content="text/html;charset=utf-8">
</head>
<body>
<p>
The North Atlantic Treaty Organization (NATO /ˈneɪtoʊ/; French: Organisation du Traité de l'Atlantique Nord; OTAN), also called the North Atlantic Alliance, is an intergovernmental military alliance based on the North Atlantic Treaty which was signed on 4 April 1949. <br/>
Di Naat Atlantik Chriiti Aaganizieshan (Ingglish: North Atlantic Treaty Organization (NATO /ˈneɪtoʊ/); French: Organisation du Traité de l'Atlantique Nord; OTAN), aalso kaal di Naat Atlantik Alayans (Ingglish: North Atlantic Alliance), a wah intagobamental milichri alayans bies pah di Naat Atlantik Chriiti we eh-sain pah 4 Iepril 1949. <br/>
<hr/>
The organization constitutes a system of collective defence whereby its member states agree to mutual defense in response to an attack by any external party. <br/>
Di aaganizieshan kanstityuut wah sistim a kalectiv difens az ou imemba stietdem agrii fi myuuchal difens ina rispans tu atak bai heni hextoernal paati. <br/>
<hr/>
NATO's headquarters are located in Haren, Brussels, Belgium, where the Supreme Allied Commander also resides. <br/>
NATO edkwaataz lokiet in Haren, Broslz, Beljiom, we di Supriim Alaid Komaanda aalso rizaid. <br/>
<hr/>
Belgium is one of the 28 member states across North America and Europe, the newest of which, Albania and Croatia, joined in April 2009. <br/>
Beljiom a wan a di 28 memba stiet kraas Naat Amoerka ah Yuurop, di nyuwis wandem we a Albienia ah Kruoyesha, jain ina Iepril 2009. <br/>
<hr/>
An additional 22 countries participate in NATO's Partnership for Peace program, with 15 other countries involved in institutionalized dialogue programmes. <br/>
Adishanal 22 konchri patisipiet ina NATO Paadnaship fi Piis prougram, wid 15 ada konchri invalv ina instityuushanalaiz dayalag pruogram. <br/>
<hr/>
The combined military spending of all NATO members constitutes over 70 percent of the global total.[4] Members' defense spending is supposed to amount to 2 percent of GDP.[5] <br/>
Di kombain milichri spenin a aal NATO memba kanstityuut uoba 70 posent a di gluobal tuotal.[4] Membadem difens spenin supuoz fi amount tu 2 posent a GDP.[5] <br/>
<hr/>
Organization of the Petroleum Exporting Countries (OPEC, /ˈoʊpɛk/ OH-pek, or OPEP in several other languages) is an intergovernmental organization of 13 nations, founded in 1960 in Baghdad by the first five members, and headquartered since 1965 in Vienna. <br/>
Aaganizieshan a Pichruoliom Expuotin Konchri [Ingglish: Organization of the Petroleum Exporting Countries (OPEC, /ˈoʊpɛk/ OH-pek, ar OPEP ina nof adaels languij)] a wah intagobamental aaganizieshan a 13 nieshan, foun ina 1960 ina Bagdad bai di fos faib memba, ah edkwaata sens 1965 ina Viena. <br/>
<hr/>
The 13 countries account for 40 percent of global oil production and 73 percent of the world's "proven" oil reserves, giving OPEC a major influence on global oil prices. <br/>
Di 13 konchri akount fi 40 posent a gluobal ail prodokshan ah 73 posent a di wol ail rizoerv wa "pruuv", we gi OPEC mieja influens pah gluobal ail prais. <br/>
<hr/>
OPEC's stated mission is "to coordinate and unify the petroleum policies of its member countries and ensure the stabilization of oil markets, in order to secure an efficient, economic and regular supply of petroleum to consumers, a steady income to producers, and a fair return on capital for those investing in the petroleum industry."[3] As of June 2016, OPEC's members are Algeria, Angola, Ecuador, Indonesia, Iran, Iraq, Kuwait, Libya, Nigeria, Qatar, Saudi Arabia (the de facto leader), United Arab Emirates, and Venezuela. <br/>
OPEC stiet se deh mishan a "fi kwaadiniet ah yuunifai di pichruoliom palisi a di memba konchridem ah fi inshuor di stiebilizieshan a di hail maakit, so az fi sikyuor ifishent, ikanamik ah regla soplai a pichruoliom tu kansyuuma, stedi ingkom tu projuusa, ah fier ritoern pah kiapital fi demde we inves ina di pichruoliom indoschri."[3] Az a Juun 2016, OPEC membadem a Aljiiria, Angguola, Ekuador, Indoniija, Iran, Irak, Kuwiet, Libia, Naijiiria, Kata, Saadi Ariebia (di de facto liida), Yunaitid Arab Emiret, ah Venizuela. <br/>
<hr/>
Two-thirds of OPEC's oil production and reserves are in its six Middle Eastern countries that surround the oil-rich Persian Gulf. <br/>
Tuu-tod a OPEC ail prodokshan ah rizoerv de ina di six Migl Iistan konchri we sorong di ail-rich Poerjan Golf. <br/>
<hr/>
Alzheimer's disease (AD), also known as just Alzheimer's, is a chronic neurodegenerative disease that usually starts slowly and gets worse over time.[1][2] It is the cause of 60% to 70% of cases of dementia.[1][2] The most common early symptom is difficulty in remembering recent events (short-term memory loss).[1] As the disease advances, symptoms can include problems with language, disorientation (including easily getting lost), mood swings, loss of motivation, not managing self care, and behavioural issues.[1][2] As a person's condition declines, they often withdraw from family and society.[1] Gradually, bodily functions are lost, ultimately leading to death.[3] Although the speed of progression can vary, the average life expectancy following diagnosis is three to nine years.[4][5] <br/>
Alzaimaz diziiz [Ingglish: Alzheimer's disease (AD)], aalso nuo az jos Alzaimaz, a wah kranik nyuurodijenarietiv diziiz we yuujali taat sluo-sluo ah get wos uoba taim.[1][2] Ia di kaaz a 60% tu 70% a kies a dimentia.[1][2] Di muos kaman hoerli simtam a difikolti wid rimembrans a riisant ivent (shaat-toerm rimembrans laas).[1] Az di diziiz advans, simtam kiah ingkluud prablem wid languij, disuorientieshan (ingkluudn hiizi fi get laas), muud swing, laas a motivieshan, kyaah manij self kier, ah bieviaral ishu.[1][2] Az a poersn kandishan diklain, deh muotaim witjraa frah fambili ah sasayati.[1] Grajali, badi fongshan laas, oltimetli liidn tu det.[3] Alduo di spiid a progreshan kiah vieri, di avrij laif expektansi falarin dayagnuosis a chrii tu nain ier.[4][5] <br/>
<hr/>
The cause of Alzheimer's disease is poorly understood.[1] About 70% of the risk is believed to be genetic with many genes usually involved.[6] Other risk factors include a history of head injuries, depression, or hypertension.[1] The disease process is associated with plaques and tangles in the brain.[6] A probable diagnosis is based on the history of the illness and cognitive testing with medical imaging and blood tests to rule out other possible causes.[7] Initial symptoms are often mistaken for normal aging.[1] Examination of brain tissue is needed for a definite diagnosis.[6] Mental and physical exercise, and avoiding obesity may decrease the risk of AD.[6] There are no medications or supplements that decrease risk.[8] <br/>
Di kaaz a Alzaimaz diziiz no andastan so gud.[1] About 70% a di rix deh biliiv a jinetik wid nof jiin yuujali invalv.[6] Adaels rix fakta ingkluud ischri a ed injri, dipreshan, ar aipatenshan.[1] Di diziiz pruoses asosiet wid plak ah tanggl ina di brien.[6] Wah prabebl dayagnuosis bies pah di ischri a di ilnis ah kagnitiv tesin wid medikal imijin ah blod tes fi ruul out ada pasibl kaaz.[7] Inishal simtam noftaim mistiek fi naamal iejin.[1] Egzaminieshan a brien tishu nesiseri fi definet dayagnuosis.[6] Mental ah fizikal exasaiz, ah fi avaid obisiti maita kiah dikriis di rix a AD.[6] No medikieshan nar sopliment no de we dikriis rix.[8] <br/>
<hr/>
No treatments stop or reverse its progression, though some may temporarily improve symptoms.[2] Affected people increasingly rely on others for assistance, often placing a burden on the caregiver; the pressures can include social, psychological, physical, and economic elements.[9] Exercise programmes are beneficial with respect to activities of daily living and can potentially improve outcomes.[10] Treatment of behavioural problems or psychosis due to dementia with antipsychotics is common but not usually recommended due to there often being little benefit and an increased risk of early death.[11][12] <br/>
No triitment kiah tap ar rivoers iprogreshan, duo som maita kiah tempareri impruuv simtam.[2] Piipl we iafek ingkriisinli afi rilai pah smadi els fi asistans, noftaim put boerdn pah di kiergiva; di presha kiah ingkluud suoshal, saikalajikal, fizikal, ah ikanamik eliment.[9] Exasaiz pruogram benifishal wid rispek tu aktiviti a dieli libm ah kiah potenshali impruuv outkom.[10] Chriitment a bievral prablem ar saikuosis juu tu dimentia wid antisaikatix kaman bot no yuujali rikomen juu tu ou muotaim igat likl ar no benifit ah ingkriis di rix a hoerli det.[11][12] <br/>
<hr/>
Cancer is a group of diseases involving abnormal cell growth with the potential to invade or spread to other parts of the body.[1][2] Not all tumors are cancerous; benign tumors do not spread to other parts of the body.[2] Possible signs and symptoms include a lump, abnormal bleeding, prolonged cough, unexplained weight loss and a change in bowel movements.[3] While these symptoms may indicate cancer, they may have other causes.[3] Over 100 cancers affect humans.[2] <br/>
Kiansa a wah gruup a diziiz we hinvalv abnaamal sel gruot wid di potenshal fi hinvied ar pred tu hadaels paat a di badi.[1][2] A no haal tyuuma a kiansa; binain tyuuma no pred gaa hada paat a di badi.[2] Pasobl sain ah simtom ingkluud lomp, abnaamal bliidn, prolang kaaf, anexplien wiet laas ah chienj ina bowil muuvment.[3] Wails demaya simtom maita hindikiet kiansa, deh maita kiah ab adaels kaaz tu.[3] Uoba 100 kiansa afek yuuman.[2] <br/>
<hr/>
Tobacco use is the cause of about 22% of cancer deaths.[1] Another 10% is due to obesity, poor diet, lack of physical activity and drinking alcohol.[1][4] Other factors include certain infections, exposure to ionizing radiation and environmental pollutants.[5] In the developing world nearly 20% of cancers are due to infections such as hepatitis B, hepatitis C and human papillomavirus (HPV).[1] These factors act, at least partly, by changing the genes of a cell.[6] Typically many genetic changes are required before cancer develops.[6] Approximately 5–10% of cancers are due to inherited genetic defects from a person's parents.[7] Cancer can be detected by certain signs and symptoms or screening tests.[1] It is then typically further investigated by medical imaging and confirmed by biopsy.[8] <br/>
Tubako yuus a di kaaz a bout 22% a kiansa det.[1] Aneda 10% juu tu obisiti, puo dayat, lak a fizikal aktiviti ah jingkin alkowal.[1][4] Adaels fakta ingkluud soertn infekshan, expuoja tu ayanaizin redieshan ah invairamental paluutant.[5] Ina di divelopin wol nieli 20% a kiansa juu tu infekshan laka epataitis B, epataitis C ah yuuman papiluomavairos (HPV).[1] Demaya fakta hak, akliis paatli, bai chienjop di jiinzdem ina sel.[6] Tipikali nof jinetik chienj rikuaya bifuo kiansa kiah divelop.[6] Apraximetli 5–10% a kiansa juu tu jinetik difek inerit frah di poersn pierans.[7] Kiansa kiah ditek bai soertn sain ah simtom ar skriinin tes.[1] Ikiah den tipikali investigiet forda bai medikal imijin ah kanfoerm bai bayapsi.[8] <br/>
<hr/>
Many cancers can be prevented by not smoking, maintaining a healthy weight, not drinking too much alcohol, eating plenty of vegetables, fruits and whole grains, vaccination against certain infectious diseases, not eating too much processed and red meat, and avoiding too much sunlight exposure.[9][10] Early detection through screening is useful for cervical and colorectal cancer.[11] The benefits of screening in breast cancer are controversial.[11][12] Cancer is often treated with some combination of radiation therapy, surgery, chemotherapy, and targeted therapy.[1][13] Pain and symptom management are an important part of care. <br/>
Nof kiansa kiah privent bai no sumuokin, mentien elti wiet, no jink tomoch alkowal, niam wuoliip a vejitebl, fruut ah wuol grien, vaxinieshan gens soertn infekshos diziiz, no niam tomoch pruoses ah red miit, ah avaid tomoch sonat expuoja.[9][10] Hoerli ditekshan chuu skriinin yuusful fi soervikal ah kolorektal kiansa.[11] Di benifit a skriinin ina bres kiansa kanchovoershal.[11][12] Kiansa noftaim chriit wid som kombinieshan a redieshan terapi, soerjri, kimoterapi, ah taagitid terapi.[1][13] Pien ah simtom manijment a impuotant paat a kier. <br/>
<hr/>
Palliative care is particularly important in people with advanced disease.[1] The chance of survival depends on the type of cancer and extent of disease at the start of treatment.[6] In children under 15 at diagnosis the five-year survival rate in the developed world is on average 80%.[14] For cancer in the United States the average five-year survival rate is 66%.[15] <br/>
Palietiv kier potikiula impuotant ina piipl wid advans diziiz.[1] Di chaans a sovaival dipen pah di taip a kiansa ah extent a diziiz wen di chriitmant taat.[6] Wid pitni anda 15 wen deh dayagnuoz di faib-ier sovaival riet ina di divelop wol a pah avrij 80%.[14] Fi kiansa ina di Yunaitid Stiet di avrij faib-ier sovaival riet a 66%.[15] <br/>
<hr/>
In 2012 about 14.1 million new cases of cancer occurred globally (not including skin cancer other than melanoma).[6] It caused about 8.2 million deaths or 14.6% of human deaths.[6][16] The most common types of cancer in males are lung cancer, prostate cancer, colorectal cancer and stomach cancer. <br/>
Ina 2012 bout 14.1 milian nyuu kies a kiansa okor gluobali (no ingkluudn kin kiansa outsaida melanuoma).[6] Ikaaz bout 8.2 milian det ar 14.6% a yuuman det.[6][16] Di muos kaman taip a kiansa ina miel a long kiansa, prastiet kiansa, kolorektal kiansa ah tomok kiansa. <br/>
<hr/>
In females, the most common types are breast cancer, colorectal cancer, lung cancer and cervical cancer.[6] If skin cancer other than melanoma were included in total new cancers each year it would account for around 40% of cases.[17][18] In children, acute lymphoblastic leukaemia and brain tumors are most common except in Africa where non-Hodgkin lymphoma occurs more often.[14] In 2012, about 165,000 children under 15 years of age were diagnosed with cancer. <br/>
Ina fiimiel, di muos kaman taip a bres kiansa, kolorektal kiansa, long kiansa ah soervikal kiansa.[6] Ef kin kiansa outsaida melanuoma weh fi ingkluud ina tuotal nyuu kiansa iich ier iwuda akount fi rong 40% a kies.[17][18] Ina pitni, akyuut limfoblastik lyuukiimia ah brien tyuuma a di muos kaman exep ina hAfrika we nan-Ajkin limfuoma okor muotaim.[14] Ina 2012, bout 165,000 pitni anda 15 ier a iej eh-dayagnuoz wid kiansa. <br/>
<hr/>
The risk of cancer increases significantly with age and many cancers occur more commonly in developed countries.[6] Rates are increasing as more people live to an old age and as lifestyle changes occur in the developing world.[19] The financial costs of cancer were estimated at $1.16 trillion US dollars per year as of 2010.[20] <br/>
Di rix a kiansa ingkriis signifikantli wid iej ah nof kiansa okor muo kaman ina divelop konchri.[6] Rietdem a hingkriis az muo piipl lib tu aul iej ah az laifstail chienj okor ina di divelopin wol.[19] Di finanshal kaas a kiansa weh estimiet a $1.16 chrilian US dala po hier az a 2010.[20] <br/>
<hr/>
Cholera is an infection of the small intestine by some strains of the bacterium Vibrio cholerae.[1] Symptoms may range from none, to mild, to severe.[2] The classic symptom is large amounts of watery diarrhea that lasts a few days.[3] Vomiting and muscle cramps may also occur.[2] Diarrhea can be so severe that it leads within hours to severe dehydration and electrolyte imbalance.[3] This may result in sunken eyes, cold skin, decreased skin elasticity, and wrinkling of the hands and feet.[4] The dehydration may result in the skin turning bluish.[5] Symptoms start two hours to five days after exposure.[2] <br/>
Kalara a wah infekshan a di sumaal intestin bai som schrien a di baktiiria Vibrio cholerae.[1] Simtom maita rienj frah non, tu mail, tu sivier.[2] Di klasik simtom a nof-nof waatari-waatari dayariya we laas fi fyuu die.[3] Vamitin ah mosl kramp kiah aalso okor.[2] Dayariya kiah so sivier tel iliid widin howaz tu sivier dyaijrieshan ah ilekcholait imbalans.[3] Dis kiah rizolt ina singkdong yai, kuol kin, dikriis kin ilastisiti, ah ringklin a di an ah futdem.[4] Di dyaijrieshan kiah rizolt ina di kin ton bluwish.[5] Simtom taat tuu howa tu faib die afta expuoja.[2] <br/>
<hr/>
Cholera is caused by a number of types of Vibrio cholerae, with some types producing more severe disease than others. <br/>
Kalara kaaz bai a nomba a taip a Vibrio cholerae, wid som taip we projuus muo sivier diziiz dah som. <br/>
<hr/>
It is spread mostly by water and food that has been contaminated with human feces containing the bacteria.[3] Insufficiently cooked seafood is a common source.[6] Humans are the only animal affected. <br/>
Ipred muosli bai waata ah fuud we kantaminiet wid yuuman fiisiz we kantien di baktiiria.[3] Insofishant kukin a siifuud a wah kaman suos.[6] Yuuman a di onggl animal we afek. <br/>
<hr/>
Risk factors for the disease include poor sanitation, not enough clean drinking water, and poverty. <br/>
Rix fakta fi di diziiz ingkluud puor sanitieshan, insofishant kliin jingkin waata, ah pavati. <br/>
<hr/>
There are concerns that rising sea levels will increase rates of disease.[3] Cholera can be diagnosed by a stool test.[3] A rapid dipstick test is available but is not as accurate.[7] <br/>
Nof piipl kansoern se raizin sii lebl wi ingkriis riet a diziiz.[3] Kalara kiah dayagnuoz bai a stuul tes.[3] Wah rapid dipstik tes avielobl bot ino az akiuret.[7] <br/>
<hr/>
Prevention involves improved sanitation and access to clean water.[4] Cholera vaccines that are given by mouth provide reasonable protection for about six months. <br/>
Privenshan invalv impruuv sanitieshan ah axes tu kliin waata.[4] Kalara vaxiin we tek bai mout provaid riiznebl protekshan fi bout six mont. <br/>
<hr/>
They have the added benefit of protecting against another type of diarrhea caused by E. coli. <br/>
Deh ab di hadid benifit fi protek gens waneda taip a dayariya we kaaz bai E. coli. <br/>
<hr/>
The primary treatment is oral rehydration therapy—the replacement of fluids with slightly sweet and salty solutions.[3] Rice-based solutions are preferred.[3] Zinc supplementation is useful in children.[8] In severe cases, intravenous fluids, such as Ringer's lactate, may be required, and antibiotics may be beneficial. <br/>
Di praimri chriitment a uoral ryaijrieshan terapi—di ripliesment a fluid wid slaitli swiit ah saalti saluushan.[3] Rais-bies saluushan prefarebl.[3] Zingk soplimentieshan yuusful wid pitni.[8] Ina sivier kies, inchaviinos fluid, laka Ringer's lactate, maita rikwaya, ah antibayatik kiah benifishal. <br/>
<hr/>
Testing to see what antibiotic the cholera is susceptible to can help guide the choice.[2] <br/>
Tesin fi si ush antibayatik di kalara soseptibl tu kiah elp gaid di chais.[2] <br/>
<hr/>
Cholera affects an estimated 3–5 million people worldwide and causes 58,000–130,000 deaths a year as of 2010.[3][9] While it is currently classified as a pandemic, it is rare in the developed world. <br/>
Kalara afek estimietid 3–5 milian piipl wolwaid ah kaaz 58,000–130,000 det a ier az a 2010.[3][9] Wails ikorantli klasifai az a pandemik, irier ina di divelop wol. <br/>
<hr/>
Children are mostly affected.[3][10] Cholera occurs as both outbreaks and chronically in certain areas. <br/>
Pitni a di wandem muosli afek.[3][10] Kalara okor az buot outbriek ah kranikali ina soertn ieria. <br/>
<hr/>
Areas with an ongoing risk of disease include Africa and south-east Asia. <br/>
Ieria wid angwain rix a diziiz ingkluud Afrika ah sout-iis Ieja. <br/>
<hr/>
While the risk of death among those affected is usually less than 5%, it may be as high as 50% among some groups who do not have access to treatment.[3] Historical descriptions of cholera are found as early as the 5th century BC in Sanskrit.[4] The study of cholera by John Snow between 1849 and 1854 led to significant advances in the field of epidemiology.[4][11] <br/>
Wails di rix a det mongx demde we afek yuujali les dah 5%, ikiah bi az ai az 50% mongx som gruup we no ab no axes tu chriitment.[3] Istarikal diskripshan a kalara eh-fain az hoerli az di 5f senchri BKI ina Sanskrit.[4] Di todi a kalara bai John Snow bitwiin 1849 ah 1854 eh-liid tu signifikant advans ina di fiil af epidiimialaji.[4][11] <br/>
<hr/>
Common cold, also known simply as a cold, is a viral infectious disease of the upper respiratory tract that primarily affects the nose.[2] The throat, sinuses, and voice box may also be affected.[3] Signs and symptoms may begin less than two days following exposure.[3] They include coughing, sore throat, runny nose, sneezing, headache, and fever.[4][5] People usually recover in seven to ten days.[4] Some symptoms may last up to three weeks.[6] In those with other health problems, pneumonia may occasionally develop.[4] <br/>
Kaman kuol, aalso nuo as fresh kuol ar simpli az kuol, a vairal infekshos diziiz a di opa resprichri chrak we praimerili afek di nuoz.[2] Di chruot, sainos, ah vais bax kiah aalso afek.[3] Sain ah simtom kiah bigin les dah tuu die afta expuoja.[3] Deh ingkluud kaafin, suo chuot, ronin nuoz, sniizin, ediek, ah fiiva.[4][5] Piipl yuujali rikova ina sebm tu ten die.[4] Som simtam kiah laas op tu chrii wiik.[6] Demde wid adaels elt prablem maita hokiejanali divelop nyuumuonia.[4] <br/>
<hr/>
Well over 200 virus strains are implicated in the cause of the common cold; the rhinoviruses are the most common.[7] They spread through the air during close contact with infected people and indirectly through contact with objects in the environment followed by transfer to the mouth or nose.[4] Risk factors include going to daycare, not sleeping well, and psychological stress.[3] Symptoms are mostly due to the body's immune response to the infection rather than to tissue destruction by the viruses themselves.[8] People with influenza often show similar symptoms as people with a cold, though symptoms are usually more severe in the former.[3] <br/>
Wel uoba 200 vairos schrien implikiet ina di kaaz a di kaman kuol; di rainovairosdem a di muos kaman.[7] Deh pred chuu di ier juurin kluos kantak wid infektid piipl ah indirekli chuu kantak wid abjek ina di invairament fala bai chansfor tu di mout ar nuoz.[4] Rix fakta ingkluud wen pitni gaa diekier, smadi naa sliip gud, ah saikalajikal schres.[3] Simtam muosli juu tu di badi uona imyuun rispans tu di infekshan reda dah tu tishu dischrokshan bai di vairos dehself.[8] Piipl wid influenza noftaim shuo simila simtom az piipl wid kuol, duo simtom yuujali muo sivier ina di faama.[3] <br/>
<hr/>
There is no vaccine for the common cold. <br/>
No vaxiin no de fi di kaman kuol. <br/>
<hr/>
The primary methods of prevention are hand washing; not touching the eyes, nose or mouth with unwashed hands; and staying away from other sick people.[4] Some evidence supports the use of face masks.[9] No cure for the common cold exists, but the symptoms can be treated.[4] Nonsteroidal anti-inflammatory drugs (NSAIDs) such as ibuprofen may help with pain.[10] Antibiotics should not be used.[11] Evidence does not support a benefit from cough medicines.[3] <br/>
Di praimeri metod a privenshan a an washin; no fi toch di yaidem, nuoz ar mout wid anwash an; ah fi tan for frah ada sik piipl.[4] Som evidens supuot di yuus a fies maax.[9] No kyuor fi di kaman kuol egzis, bot di simtomdem kiah chriit.[4] Nansteraidal anti-inflamachri jogz (NSAID) laka aibiupruofen kiah elp wid pien.[10] Antibayatik shuda neba yuuz.[11] Evidens no supuot no benifit frah kaaf medisn.[3] <br/>
<hr/>
The common cold is the most frequent infectious disease in humans.[12] The average adult gets two to four colds a year, while the average child may get six to eight.[13] They occur more commonly during the winter.[4] These infections have been with humanity since ancient times.[14] <br/>
Di kaman kuol a di muos friikuent infekshos diziiz ina yuuman.[12] Di avrij adolt get tuu tu fuo kuol a ier, wails di avrij pitni maita get six tu iet.[13] Deh okor muo kamanli juurin winta ar wen taim kuol.[4] Demaya infekshan de wid yuumaniti sens ienshent taim.[14] <br/>
<hr/>
Diabetes mellitus (DM), commonly referred to as diabetes, is a group of metabolic diseases in which there are high blood sugar levels over a prolonged period.[2] Symptoms of high blood sugar include frequent urination, increased thirst, and increased hunger. <br/>
Diabetes mellitus (DM), kamanli refa tu az dayabiitis ar simpli az shuga, a wah gruup a metabalik diziiz we kiaraktaraiz bai ai blod shuga lebl uoba wah prolang piiriad.[2] Simtom a ai blod shuga ingkluud friikuent yuurinieshan, ingkriis toers, ah ingkriis ongga. <br/>
<hr/>
If left untreated, diabetes can cause many complications.[3] Acute complications include diabetic ketoacidosis and nonketotic hyperosmolar coma.[4] Serious long-term complications include cardiovascular disease, stroke, chronic kidney failure, foot ulcers, and damage to the eyes.[3] <br/>
Ef ino chriit, dayabiitis kiah kaaz wuoliip a komplikieshan.[3] Akyuut komplikieshan ingkluud dayabetik kiitoasiduosis ah nankiituotik aipoerosmuola kuoma.[4] Siiros lang-toerm komplikieshan ingkluud kaadiovaskiula diziiz, schruok, kranik kidni fielia, fut olsa, ah damij tu di yaidem.[3] <br/>
<hr/>
Diabetes is due to either the pancreas not producing enough insulin or the cells of the body not responding properly to the insulin produced.[5] There are three main types of diabetes mellitus: <br/>
Dayabiitis juu tu aida di pangkrias naa projuus anof insiulin ar di seldem a di badi naa rispan prapali tu di insiulin we projuus.[5] A chrii mien taip a diabetes mellitus: <br/>
<hr/>
Type 1 DM results from the pancreas's failure to produce enough insulin. <br/>
Taip 1 DM rizolt frah di pangkrias fielia fi projuus anof insiulin. <br/>
<hr/>
This form was previously referred to as "insulin-dependent diabetes mellitus" (IDDM) or "juvenile diabetes". <br/>
Dis faam eh priivosli refa tu az "insiulin-dipendant diabetes mellitus" (IDDM) ar "juuvinail dayabiitis". <br/>
<hr/>
The cause is unknown.[3] Type 2 DM begins with insulin resistance, a condition in which cells fail to respond to insulin properly.[3] As the disease progresses a lack of insulin may also develop.[6] This form was previously referred to as "non insulin-dependent diabetes mellitus" (NIDDM) or "adult-onset diabetes". <br/>
Di kaaz no nuo.[3] Taip 2 DM bigin wid insiulin rizistans, wah kandishan we di seldem fiel fi rispan tu insiulin propali.[3] Az di diziiz progres lak a insiulin maita aalso divelop.[6] Dis faam eh-priivosli refa tu az "nan insiulin-dipendant diabetes mellitus" (NIDDM) ar "adolt-anset dayabiitis". <br/>
<hr/>
The primary cause is excessive body weight and not enough exercise.[3] Gestational diabetes, is the third main form and occurs when pregnant women without a previous history of diabetes develop high blood-sugar levels.[3] <br/>
Di praimri kaaz a exesiv badi wiet ah no anof exasaiz.[3] Jestieshanal dayabiitis, a di tod mien faam ah iokor wen prignant uman widoutn priivos ischri a dayabiitis divelop ai blod-shuga lebl.[3] <br/>
<hr/>
Prevention and treatment involve a healthy diet, physical exercise, maintaining a normal body weight, and avoiding use of tobacco. <br/>
Privenshan ah chriitment invalv a elti dayat, fizikal exasaiz, mentienin naamal badi wiet, ah avaid yuus a tubako. <br/>
<hr/>
Control of blood pressure and maintaining proper foot care are important for people with the disease. <br/>
Kanchuol a blod presha ah mentienin prapa fut kier impuotant fi piipl wid di diziiz. <br/>
<hr/>
Type 1 DM must be managed with insulin injections.[3] Type 2 DM may be treated with medications with or without insulin.[7] Insulin and some oral medications can cause low blood sugar.[8] Weight loss surgery in those with obesity is sometimes an effective measure in those with type 2 DM.[9] Gestational diabetes usually resolves after the birth of the baby.[10] <br/>
Taip 1 DM afi manij wid insiulin injekshan.[3] Taip 2 DM kiah chriit wid medikieshan wid ar widoutn insiulin.[7] Insiulin ah som uoral medikieshan kiah kaaz luo blod shuga.[8] Wiet laas soerjri fi demde wid obiisiti somtaim a ifektiv meja ina demde wid taip 2 DM.[9] Jestieshanal dayabiitis yuujali rizalv afta di boert a di biebi.[10] <br/>
<hr/>
As of 2015, an estimated 415 million people have diabetes worldwide,[11] with type 2 DM making up about 90% of the cases.[12][13] This represents 8.3% of the adult population,[13] with equal rates in both women and men.[14] From 2012 to 2015, diabetes is estimated to have resulted in 1.5 to 5.0 million deaths each year.[7][11] Diabetes at least doubles a person's risk of early death.[3] The number of people with diabetes is expected to rise to 592 million by 2035.[15] The global economic cost of diabetes in 2014 was estimated to be $612 billion USD.[16] In the United States, diabetes cost $245 billion in 2012.[17] <br/>
Az a 2015, estimietid 415 milian piipl ab dayabiitis wolwaid,[11] wid taip 2 DM a-mekop bout 90% a di kiesdem.[12][13] Dis riprizent 8.3% a di adolt papilieshan,[13] wid iikual riet ina buot uman ah man.[14] Frah 2012 tu 2015, dayabiitis estimiet fi eh-rizolt ina 1.5 tu 5.0 milian det iich ier.[7][11] Dayabiitis akliis dobl a poersn rix a hoerli det.[3] Di nomba a piipl wid dayabiitis expek fi riez tu 592 milian bai 2035.[15] Di gluobal ikanamik kaas a dayabiitis ina 2014 eh-estimiet fi bi $612 bilian USD.[16] Ina di Yunaitid Stiet, dayabiitis kaas $245 bilian ina 2012.[17] <br/>
<hr/>
Dysentery is an inflammation of the intestine causing diarrhea with blood.[1][2] Other symptoms may include fever, abdominal pain,[3] and rectal tenesmus (a feeling of incomplete defecation). <br/>
Disnchri a hinflammation a di intestin we kaaz dayariya wid blod.[1][2] Ada simtom kiah ingkluud fiiva, abdaminal pien,[3] ah rektal tenesmus (fiilin a inkompliit defikieshan). <br/>
<hr/>
</body></html/>
